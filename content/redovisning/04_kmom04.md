---
---
Redovisning kmom04
=========================

Detta innehåll är skrivet i markdown och du hittar innehållet i filen `content/redovisning/04_kmom04.md`.

**Hur gick arbetet med att lyfta ut koden ur redovisa-sidan och placera i en egen modul, några svårigheter, utmaningar eller annat värt att nämna?**

I början gick det ganska trögt. Jag visste inte riktigt hur jag skulle gå tillväga. Till sist bestämde jag mig för att lyfta ut både IP och Weather för de är starkt beroende av varandra. Det som krånglade var mest att jag inte var säker på vilka konfigurationsfiler som behövdes och när jag skulle ändra sökvägarna i dessa filer. Det gjorde att jag fick en del felmeddelanden och fick sitta länge och studera källkoden för att förstå vad som strulade. Med facit i hand är det inte särskilt svårt att skapa en egen modul, men som sagt upplevde jag arbetet som väldigt tidskrävande.

**Gick det bra att publicera på Packagist och ta emot uppdateringar från GitHub?**

När modulen väl var på plats på Github så var det ganska lätt att publicera den på Packagist. Jag tyckte att den biten gick ganska smidigt. Jag är dock lite osäker på hur Packagist håller koll på modulernas versioner. I dagsläget är v1.0.5 den nyaste versionen på Github som går att accessa på Packagist, men versionerna v1.0.1 och v1.0.4 finns av någon oklar anledning inte med trots att autouppdateringen fungerar som den ska.

**Fungerade det smidigt att åter installera modulen i din redovisa-sida med composer, kunde du följa din egen installationsmanual?**

Ja, det gick smärtfritt. När jag höll på att installera modulen i min redovisa-sida kom jag dock på en del förbättringar som jag sedan implementerade i modulen, varav det höga versionsnumret: v 1.0.5.

**Hur väl lyckas du enhetstesta din modul och hur mycket kodtäckning fick du med?**

Jag uppnådde en kodtäckning på 98 %. För att komma upp till den nivån var jag dock tvungen att refactorera koden på vissa ställen. Jag bröt ut vissa repeterande kodstycken i egna funktioner. Att jag inte fick 100 % berodde på att jag inte lyckades med att testa de kodraderna som kräver en giltig api-nyckel.

**Några reflektioner över skillnaden med och utan modul?**

Det var väldigt lärorikt att lyfta ut modulen. Jag har nu mycket bättre koll på ramverkets kodstruktur. Det känns jättebra att kunna skapa något som går att återanvända i olika sammanahang. Det innebär en del extra arbete men beroende på ens ambitionsnivå och framtida planer kan det vara värt att lägga ner lite extra tid på att kunna skriva modulär kod.

**Vilket ramverk undersökte du och hur hanterar det ramverket paketering, moduler och versionshantering?**

På Symfonys Githubsida står det att ramverket består av återanvändbara PHP-komponenter. Dessa komponenter som också återfinns på Packagist motsvarar det vi kallar för moduler i Anax-världen. Alla dessa går alltså att installera med hjälp av `composer require some_module`. På ramverkets webbplats finns artiklar som beskriver hur man ska uppgradera [patch](https://symfony.com/doc/current/setup/upgrade_patch.html), [minor](https://symfony.com/doc/current/setup/upgrade_minor.html) och [major](https://symfony.com/doc/current/setup/upgrade_major.html) versioner. Det verkar alltså att Symfony följer samma Semantic Versioning som finns beskrivet [här](https://semver.org/).

**Vilken är din TIL för detta kmom?**

Det modulära tänkandet och arbetet mot Packagist var helt nytt för mig. En annan sak jag tar med mig från kursmomentet är att det ibland kan vara nödvändigt att skriva debugkod direkt i vendormappen.
