---
---
Redovisning kmom03
=========================

Detta innehåll är skrivet i markdown och du hittar innehållet i filen `content/redovisning/03_kmom03.md`.

**Hur känns det att jobba med begreppen kring $di?**

När jag satte igång med att lösa uppgiften hade jag gått igenom läsanvisningarna och tittat på en del videor om ämnet. Jag hade också ägnat två-tre väl spenderade timmar åt att gå igenom ramverkets kod rad för rad för att ha full koll på vad som händer innan en respons skickas.

Med den bakgrunden upplevde jag att det inte var så svårt att greppa konceptet $di.

**Ge din egna korta förklaring, ett kort stycke, om dependency injection, service locator och lazy loading. Berätta gärna vilka källor du använde för att lära dig om begreppen.**

Kursmomentets läsanvisningar räckte gott och väl så att jag kunde få en uppfattning om vad dessa begrepp handlar om. Jag upplevde Anthony Ferraras [video](https://www.youtube.com/watch?v=IKD2-MAkXyQ), stycket om DI i [PHP The Right Way](https://phptherightway.com/#dependency_injection) samt Wikipedias artikel om [Lazy loading](https://en.wikipedia.org/wiki/Lazy_loading) som väldigt nyttiga.

Med hjälp av **DI** kan man undvika hårdkodade beroenden vilket gör att koden blir lättare att testa och återanvända i andra sammanhang. I praktiken innebär det att man inte ska instansiera andra klasser med nyckelordet `new` inom en klass. Det är bättre att skicka med beroendet i konstruktorn i stället. D:et i SOLID står just för Dependency Inversion Principle.

Konceptet **Lazy loading** är ett designmönster som i vårt fall går ut på att vissa tjänster inte aktiveras så länge de inte används. På så sätt konsumeras mindre minne och t o m processingstiden kan hållas ner. I webbsammanhang innebär lazy loading att resurser som finns below the fold kan laddas i ett senare skede.

**Service locator** är ett annat designmönster som innebär att vi har ett centralt register som objekt och tjänster kan hämtas ifrån. Konceptets förespråkare anser att ett klart och tydligt register över beroendena förenklar komponentbaserade applikationer. Å andra sidan finns det de som menar att detta är ett anti-pattern då registret gömmer beroendena och gör koden svårare att testa.

**Berätta hur andra ramverk (minst 2) använder sig av koncept som liknar $di. Liknar det “vårt” sätt?**

[Symfony](https://symfony.com/doc/current/create_framework/dependency_injection.html) har en Dependency Injection Container som kan användas först när man har kört `composer require symfony/dependency-injection` i terminalen. Filen `src/container.php` som innehåller den nödvändiga konfigurationen inkluderas sedan i frontkontrollern. Responsen skapas sedan i samma fil med hjälp av `$response = $container->get('framework')->handle($request);`.

[Laravel](https://laravel.com/docs/5.7/controllers#dependency-injection-and-controllers) har en service container som gör att man kan typhinta beroendena som en viss kontroller behöver i konstruktorn. Beroendena kan också typhintas i kontrollerns metoder i vilket fall det är `Illuminate\Http\Request` som injektas.

**Berätta lite om hur du löste uppgiften, till exempel vilka klasser du gjorde, om du gjorde refaktoring på äldre klasser och vad du valde att lägga i $di.**

Jag skapade en del nya klasser i `src/Weather` för att lösa uppgiften. Jag valde att lägga IP-klassen i $di. Jag är medveten om att koden har förbättringspotential genom refactoring. I vissa fall har jag två liknande klasser som skulle kunna slås ihop till en enda klass. Jag ska fokusera mer på denna aspekt i kmom04.

**Har du någon reflektion kring hur det är att jobba med externa tjänster (ipvalidering, kartor, väder)?**

Arbetet med de externa tjänsterna gick mestadels smidigt. I början upplevde jag att det var lite svårt att hitta i vädertjänstens [dokumentation](https://openweathermap.org/api). Detta berodde förmodligen på att webbplatsen erbjuder ett stort antal olika tjänster beroende på användarens prenumeration. Jag tyckte också att det var lite konstigt att timestamps angavs i epoch och att det krävs en multicurl för att hämta de senaste fem dagarnas väderinformation, men allt går att vänja sig vid.

**Vilken är din TIL för detta kmom?**

Det jag tar med mig från kursmomentet är att det extra viktigt att i förväg skissa på kodstrukturen med papper och penna när man kodar enligt vissa designmönster och har som mål att bygga återanvändbara moduler.
