---
---
Redovisning kmom06
=========================

Detta innehåll är skrivet i markdown och du hittar innehållet i filen `content/redovisning/06_kmom06.md`.

**Hur är din syn på modulen anax/htmlform och det koncept som modulen försöker lösa?**

Att arbeta med formulär innebär att man måste förbereda template-filer, processa datat och eventuellt koppla upp sig mot en databas mm. Varje gång man hanterar formulär utför man samma / liknande arbete så det blir en del repetitivt kodande och copy-pasting.

Vill man bli produktiv kan detta automatiseras och underlättas med hjälp av moduler som `anax/htlmform`. Det krävs dock att man har hyfsad koll på hur modulen fungerar för det finns ganska mycket som måste ändras i mallarna. Jag fick sitta och stirra på koden länge för att förstå hur de olika delarna hänger ihop. När man väl har kommit över den tröskeln går arbetet väldigt snabbt och smidigt.

**Kan du hitta liknande lösningar när du tittar på andra ramverk?**

Symfony har sin egen [Form Component](https://packagist.org/packages/symfony/form) som hjälper med att skapa, processa och återanvända formulär. Ett formulär representeras av ett objekt som i sin tur kan skapas med hjälp av Form Factory (`Forms::createFormFactory();`). För att processa datat måste man anropa `handleRequest()`. Andra aspekter som validering, templating med Twig, skydd mot CSRF etc kräver att man installerar ytterligare komponenter som `symfony/security-csrf` och `symfony/validator`.

**Berätta om din syn på Active record och liknande upplägg, ser du fördelar och nackdelar?**

Om man använder sig av Active Record Pattern behöver man inte bry sig om hur saker och ting lagras och man behöver inte heller kunna koda SQl. Det sistnämnda ser jag inte som en fördel. SQL är ingen raketforskning, att arbeta med ett ORM-lager av den anledningen tycker jag är ganska konstigt.

Annars är det en väldig fördel om man kan bygga in ett lager av databaskompatibilitet och på så sätt skriva databasagnostisk kod.

**När du undersökte andra ramverk, fann du motsvarigheter till Active Record och hur såg de ut?**

Symfony har [Doctrine ORM](https://packagist.org/packages/symfony/orm-pack) medan Laravel har någonting som kallas för [Eloquent ORM](https://laravel.com/docs/5.0/eloquent) som båda kan ses som motsvarigheter till Active Record i Anax. [Doctrine](https://en.wikipedia.org/wiki/Doctrine_(PHP)) skiljer sig från Active Record i att det är en tredjepartslösning och är alltså inte lika hårt kopplat till ramverket som fallet är för Laravel och Anax.

**Vad tror du om begreppet scaffolding, ser du för- och nackdelar med konceptet?**

Såsom jag ser det liknar scaffolding de andra koncepten som vi jobbat med den här veckan i att man måste komma över en viss tröskel för att kunna uppskatta fördelarna med det här arbetssättet. Det är inte alls garanterat att den nedlagda tiden lönar sig i längden. Det beror lite grann på vilka arbetsuppgifter man har och vilka sorters problem man måste lösa på jobbet.

**Hittade du motsvarighet till scaffolding i andra ramverk du tittade på?**

Laravel har något som kallas för [Jetstream](https://jetstream.laravel.com/1.x/introduction.html) som inkluderar inloggning, registrering, emailvalidering, session management mm. Jag har också hittat en artikel om [generatorer](https://symfony.com/legacy/doc/book/1_0/en/14-Generators) som verkar vara Symfonys motsvarighet till scaffolding.

**Hur kan man jobba med enhetstestning när man scaffoldat fram en CRUD likt Book, vill du utveckla några tankar kring det?**

Jag skrev enhetstester för klasserna `User` och `Book`. Vid ett tillfälle började jag att skriva ett inlägg på Discord för att vädja om hjälp, men innan jag skulle skicka iväg den så hade jag lyckats klura ut hur man testar funktionen `verifyPassword()`. Det gällde att skapa en instans av `DatabaseQueryBuilder` och köra `$dbqb->setOption("dsn", "sqlite:" . ANAX_INSTALL_PATH . "/data/db.sqlite");`. Sedan kunde jag koppla upp mig mot databasen och testa funktionen. Det var jag ganska stolt över.

Det enda jag till sist inte kunde lösa var att testa funktionen `callbackSubmit` inom `HTMLForm`. Jag hade behövt simulera ett submitevent, vilket visade sig vara överkurs.

**Vilken är din TIL för detta kmom?**

Veckans koncept (såsom scaffolding, active record och doctrine) har varit helt nya för mig. Min TIL för detta kmom är att automatisering är mycket viktigare i en programmerares vardag än jag hittills varit medveten om.
