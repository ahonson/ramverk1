---
---
Redovisning kmom10
=========================

Detta innehåll är skrivet i markdown och du hittar innehållet i filen `content/redovisning/10_kmom10.md`.

## Krav 1, 2, 3: Grunden

### Frontend

Jag har valt att bygga mitt Q&A-forum kring temat schack. Webbplatsens besökare kan läsa samtliga frågor, svar och kommentarer men för att kunna skapa nytt innehåll och betygsätta befintliga texter måste man vara inloggad. Den som är inloggad kan komma åt sin profilsida och ändra sitt lösenord. Navbaren ser också olika ut beroende på om besökaren är inloggad eller ej. Questionsidans textrutor är gömda för icke-autentiserade användare så att de slipper skriva inlägg som ändå inte kan sparas i databasen.

Jag har strävat efter att skapa en lättnavigerad och användarvänlig webbplats. För att nämna ett exempel: när man framgångsrikt registrerat en användare tas man till inloggningsformuläret där fältet för epostadressen redan är ifyllt.

Texterna visas med hjälp av Michelfs `MarkdownExtra` och filtreras med `htmlentities()` innan de sparas i databasen.

### Backend

Bakom webbplatsen ligger en SQLITE-databas med 11 tabeller. Jag använder mig av modulen `anax/database-active-record` för att komma åt och ändra databasens innehåll. I vissa fall då modulens ramar kändes snäva bestämde jag mig för att skriva handkodad SQL. Det gällde främst SQL-satser som innehöll `DESC`, `ORDER BY`, `HAVING` och dylikt.

För att presentera de mest aktiva användarna på förstasidan krävs ett väldigt komplicerat `OUTER JOIN` som kopplar ihop fem tabeller. Jag fick inte till det, men efter att förgäves ha brottats med SQL-satsen en bra stund insåg jag att det var mycket enklare att lägga attribut efter attribut till ett ORM-objekt än att försöka trolla fram ett fyrfaldigt JOINT. Det var en av projektets stora aha-upplevelser.

### CI-kedjan

Projektets Githubrepo är länkat till Travis och Scrutinizer där samtliga tester går igenom med en kodtäckning på 71 %. När det gäller kodkvalitet får jag betyget 9.83 av Scrutinizer, vilket jag är ganska nöjd med. Scrutinizers råd och varningar uppskattar jag väldigt mycket. Jag har försökt följa de riktlinjer som ligger till grund för Scrutinizers analys och har märkt att jag nu har blivit bättre på att skriva små självständiga funktioner som är relativt lätta att testa.

Jag har lagt ner en del tid på att få så hög kodtäckning som möjligt, men har stött på vissa problem som jag inte kunnat lösa. Det mesta rör kod som ändrar databasens innehåll. Av någon outgrundlig anledning fick jag felmeddelandet: `Anax\Database\Exception\Exception: database is locked`. Vid flera tillfällen har jag behövt ändra i koden för att få testerna att gå igenom. Ett exempel är `$page = $this->di->page;` som jag var tvungen att ändra till `$page = $this->di->get("page");` för testernas skull. Det tyckte jag var ganska konstigt för webbplatsen fungerar med båda versionerna, men alltså inte testerna.

## Krav 4: Frågor (optionell)

Ett svar markeras som accepterat när det har en rank på fem eller högre. I sådana fall syns en liten stjärna både i översikten av författarens aktivitet och på questionsidan.

Svaren på en viss fråga kan sorteras efter datum och rank (både stigande och fallande). Sorteringen sker utifrån den optionella parametern i modellklassens `GetAnswers($id, $sorttype=null)`. Det döljer formulär bakom uppåt- och nedåtpilarna som användaren trycker på när hen röstar på ett visst inlägg. När formuläret skickats iväg och datat bearbetats hamnar man återigen på samma sida och tack vare ankarlänkarna på ungefär samma höjd.

Jag valde att inte begränsa hur många gånger en användare kan rösta på ett visst inlägg. Detta för att det ska bli lättare att demonstrera hur användarnas reputationscore och frågornas rank ändras när man visar upp webbplatsen. Översikten över frågorna visar både antalet svar, ratingpoäng och de tillhörande taggarna.

På questionsidan finns flera länkar och formulär som omdirigerar icke-inloggade användare till loginsidan.

## Krav 5: Användare (optionell)

Användarnas reputationscore räknas ut enligt följande. Man får tre poäng för en kommentar och fem för en fråga eller ett svar. Man får en poäng varje gång man röstar. När andra användare röstar på ens inlägg får man plus eller minus en poäng. Hur många uppåt- och nedåtröstningar man gjort visas på profilsidan där man också kan ändra sitt lösenord.

För att ta fram användarens gravatar ville jag först återanvända min gamla kod från oophp. Då såg jag att den externa tjänsten som funktionaliteten var beroende av hade försvunnit så jag blev tvungen att leta efter en annan motsvarande tjänst. Det uppfattade jag som ett varningens finger gällande externa tjänsters pålitlighet. Det kanske är klokast att ha så få yttre beroenden som möjligt.

## Krav 6: Valfritt (optionell)

Jag är lite osäker på om projektet uppfyller detta krav. Jag har lagt ner mycket tid på diverse småpil men förutom arbetet med testerna kan jag inte lyfta ut en enda aspekt som tog 4-8 timmar.

Jag pillade alltså mycket med testerna för att hamna på en kodtäckning över 70 %. Jag som lämnar in kmom10 en vecka efter deadline har hunnit kika igenom några av medstudenternas inlämningar och såg att de flesta låg under 10 %. Trots den relativt höga kodtäckningen känner jag dock att vissa av testerna inte bidrar mycket till att kodbasen ska vara lätt att underhålla.

En sak som jag är stolt över är att jag kunde fixa att navbarens items tilldelas en dynamisk klass utifrån URLen. Jag fick pilla i `config/di/page.php` för att lösa det här. Sidan funkade bra men denna nya funktionalitet hade pajat testerna så jag fick lägga till ett i mitt tycke meningslöst kodstycke för att få testerna att gå igenom. Av ngn anledning upplevde ramverket att `$_SERVER["REQUEST_URI"]` var undefined.

Jag har också ägnat en del tid åt att förse besökaren med informativa felmeddelanden när en registrering misslyckas. På profilsidan och usersidan ser jag till att substantiven böjs som de ska beroende på den tillhörande siffran.


## Om projektet

Det tog mer än 10 dagar (runt 80 timmar) att fullborda projektet. Det var en rimlig avslutning på kursen men även på hela inlärningskurvan som började med oophp. Vid flera tillfällen gick jag tillbaka till min gamla kod från oophp för att hämta inspiration. Jag märkte då att mina gamla kodstycken oftast inte var lämpliga för att återanvändas utan bearbetning. Här finns gott om utrymme för förbättring.

Själva projektet var ganska omfattande och det hade gått att slipa på det i all oändlighet men någon gång måste man ju lämna in. Det hände att jag fastnade då och då men för det mesta kunde jag lösa problemen själv genom att gå in i källkoden och studera callbackstacken. Det tyckte jag var ganska skönt och gav mig en känsla av att jag nu har bra koll på hur man arbetar med den sortens ramverk. Det enda som strulade var när mina tester skulle ändra innehållet i databasen. Testning är ett annat område där jag måste förbättra mig.

## Mina tankar om kursen

Jag tillhör inte dem som tycker att kursen var speciellt lätt. Jag fick lägga ner minst dubbelt så mycket arbete på den som på Matmodkursen. Det var inte själva begreppen som var svåra utan att det finns så pass många saker som kan gå fel när man kodar. Ibland fick jag stirra länge på skärmen för att hitta vad det var som spökade. Jag fick dock mycket snabb och bra handledning på Discord, vilket jag är väldigt tacksam för.

Nu i efterhand kan jag säga att kursmomentet jag uppskattar mest är det som handlar om moduler. Det gav oss en fin inblick i hur den vuxna programmerarvärlden ser ut. Men det var också kul att arbeta med externa tjänster samt att bekanta sig med ORM.

Jag är väldigt nöjd både med handledningen och kursens upplägg. Kursen får 10 / 10 poäng av mig.
