---
---
Redovisning kmom02
=========================

Detta innehåll är skrivet i markdown och du hittar innehållet i filen `content/redovisning/02_kmom02.md`.

**Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med kontroller/modell-begreppet, så som du ser på det?**

Min erfarenhet gällande MVC är begränsad till de kurser i programmet där vi jobbat med olika ramverk (alltså design, oophp och jsramverk). För att sätta mig in i begreppet gick jag igenom kursmomentets [läsanvisningar](https://dbwebb.se/kurser/ramverk1-v2/kmom02#artiklar) samt tittade på föreläsningen och remserverns källkod.

Såsom jag förstår det är MVC ett sätt separera kodbasen i logik och dynamisk data respektive statiskt innehåll. Det här modulära tänkandet gör det möjligt att dela upp arbetet så att folk med olika kompetenser kan ha klart avgränsade ansvarsområden. De som arbetar med V:et i MVC ska kunna HTML och CSS (frontend), medan de som svarar för M:et ska kunna databaser och ett backendspråk. Controllern är egentligen limmet mellan frontend och backend och ska också skötas av backendfolk.

**Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?**

Jag läste artiklar på [Wikipedia](https://en.wikipedia.org/wiki/SOLID) och tittade på [föreläsningar](https://www.youtube.com/watch?v=86Tt2pW9pv4) på Youtube för att lära mig mer om begreppet.

Jag uppfattar SOLID som en uppsättning principer för objektorienterad programmering. Det är ett sätt att kvalitetssäkra sin kod. Om man följer principerna kan man undvika att skriva kod som är svår att underhålla, felsöka och vidareutveckla. Med hjälp av SRP och ISP kan man hålla klassernas storlek och komplexitet nere. Liskovs ersättningsprincip och open/closedprincipen ser till att koden kan utökas med ny kod utan krångel, medan syftet med Dependency Inversion Principle är bland annat att koden ska vara lätt att testa.

**Har du någon erfarenhet av designmönster och kan du nämna och kort förklara några designmönster du hört talas om?**

Jag har aldrig byggt så pass komplexa grejer som kräver att man följer en viss kodfilosofi. Jag har alltså ingen direkt erfarenhet av sådana designmönster. Ett relaterat exempel jag dock kan nämna är information hiding. De olika lagren i ett nätverk eller klasserna inom objektorienterad programmering behöver endast ett publikt API. Hur funktionaliteten är implementerad kan gömmas från användaren.

**Vilka ramverk valde du att studera manualen för och fann du något intressant? Försök relatera mellan det Anax du använder och de ramverk du studerade i manualerna.**

Jag tittade på manualerna för [Laravel](https://laravel.com/docs/8.x/) och [Symfony](https://symfony.com/doc/current/index.html) och i den sistnämnda hittade jag även ett stycke om [MVC](https://symfony.com/legacy/doc/jobeet/1_4/en/04?orm=Propel#chapter_04_the_mvc_architecture). Det var intressant att se vilka paraleller som finns mellan de respektive ramverkens katalogstrukturer. Alla tre har kataloger för `config`, `test` och `vendor`. De viktigaste skillnaderna jag har hittat finns sammanfattade i tabellen nedan:

| Anax           | Laravel              | Symfony        |
| :------------: |:--------------------:| :-------------:|
| htdocs         | public               | public         |
| view           | resources/views      | templates      |
| config/router  | routes               | config/routes  |
| src/Controller | app/Http/Controllers | src/Controller |
| src/...        | app/Models           | lib/model      |

Det jag tyckte var intressant är att [Symfony skapar routes](https://symfony.com/doc/current/routing.html#creating-routes) med hjälp av Annotations. Efter att ha installerat alla beroendena måste man konfigurera sin `config/routes/annotations.yaml` så att man anger kontrollerns typ som `annotation` och dess resurs som t ex `../../src/Controller/`. Sedan skapar man en php-fil med en klass i den angivna katalogen. Ovanför varje metod i klassen kan man ange den tillhörande routen enligt följande notation: `@Route("/blog", name="blog_list")`.

**Vilken är din TIL för detta kmom?**

Det jag tar med mig från kursmomentet är bland annat principerna från SOLID och hur man använder sig av externa tjänster (som [ipstack](https://ipstack.com/)) i php-koden. Det var också trevligt att kika på de stora php-ramverkens manualer.
