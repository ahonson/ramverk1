---
---
Redovisning kmom01
=========================

Detta innehåll är skrivet i markdown och du hittar innehållet i filen `content/redovisning/01_kmom01.md`.

**Gör din egen kunskapsinventering baserat på PHP The Right Way, berätta om dina styrkor och svagheter som du vill förstärka under kursen och det kommande året.**

När det gäller mina kunskaper i PHP känns det som att jag är rätt så förtrogen med språkets grundläggande konstruktioner, men inte med resten. Under arbetet med kursmomentet visade det sig att jag hade glömt ganska mycket sedan i våras. Innan jag kunde komma igång på riktigt tillbringade jag en del tid med att studera mina gamla kodsnuttar från OOPHP. Men nu börjar jag bli varm i kläderna igen.

I PHP The Right Way finns det en hel del kunskapsområden som jag gärna vill fördjupa mig i. Exempelvis kan jag nämna Caching, DI, Testing, Virtualization och Security. Jag som är distansare kan tyvärr inte läsa Itsec nästa år så säkerhetsaspekterna måste jag lära mig på egen hand.

**Vilket blev resultatet från din mini-undersökning om vilka ramverk som för närvarande är mest populära inom PHP (ange källa var du fann informationen)?**

Efter några sökningar på Google stod det klart att Laravel är det allra populäraste ramverket idag åtföljt av Symfony. Laravel kommer genomgående på första plats i [artiklar](https://meetadeveloper.com/10-best-php-frameworks-for-website-development-in-2020-ad1507a0f9f4) som rangordnar dagens PHP-ramverk. Skillnaden i popularitet mellan Laravel och Symfony blir tydlig när man jämför hur många som har tittat på vissa tutorials på Youtube. Organisationen freeCodeCamp.org släppte en tutorial på 4,5 timmar om [Laravel](https://www.youtube.com/watch?v=ImtZ5yENzgE) den 07 maj 2019. Hittills (2020.11.10 kl 23:51) har den setts 1 057 662 gånger. Motsvarande siffra för deras andra tutorial på 3,5 timmar om [Symfony](https://www.youtube.com/watch?v=Bo0guUbL5uo&t=6s) som släpptes två dagar senare (alltså den 09 maj 2019) är endast 138 504.

**Berätta om din syn/erfarenhet generellt kring communities och specifikt communities inom opensource och programmeringsdomänen.**

Jag har ingen direkt erfarenhet av communities inom opensource programmering men jag tycker att det är ett väldigt viktigt initiativ. Det känns som att den fria världen krymper i och med att populära projekt med öppen källkod köps av stora bolag. [OpenOffice.org](https://en.wikipedia.org/wiki/OpenOffice.org) och [MySQL](https://en.wikipedia.org/wiki/MySQL) kan nämnas som exempel som båda köptes av Sun Microsystems. Oracle tycker att Google borde betala [skadestånd](https://en.wikipedia.org/wiki/Google_LLC_v._Oracle_America,_Inc.) till dem för att ha använt fri och öppen källkod. Det händer t o m att vädertjänster blir [uppköpta](https://github.com/dbwebb-se/ramverk1/issues/4).

**Vad tror du om begreppet “en ramverkslös värld” som framfördes i videon?**

Det finns ju en klar anledning till varför så pass många utvecklare använder sig av olika ramverk. Om man arbetar med ett ramverk är man oftast tvungen att skriva välorganiserad kod som håller hög kvalitet jämfört med om man bara öppnar ett tomt dokument i sin text editor och börjar koda. Utvecklaren blir mer produktiv om hen lutar sig åt tjänsterna som ett ramverk tillhandahåller.

Det är naturligtvis viktigt att välja teknologi i rätt proportion till problemets storlek. Det är nog onödigt krångligt att koda ett par statiska html-sidor i Angular men i många andra fall kommer ramverken till bra användning. Det är särskilt praktiskt när man jobbar i ett stort team för då vet alla inblandade hur vissa problem måste implementeras.

Jag anser att videons budskap om framework agnostic applications riktar sig snarare till mer erfarna utvecklare som inte är i behov av all den hjälp som ett ramverk erbjuder utan känner sig begränsade av att de måste hålla sig till ett visst arbetssätt utifrån det valda ramverket.

Jag håller med om att packages need not come in bundles (i.e. in frameworks) men om de inte gör det så måste utvecklaren ha utomordentlig koll på vad som är tillgängligt och hur de olika paketen kan samverka.

Jag tror att jag ska hålla mig till ramverksprogrammering en lång tid framöver.

**Hur gick det att komma igång med din redovisa-sida?**

Jag var lite ringrostig i början så det tog lite tid att komma igång.

**Några funderingar kring arbetet med din kontroller?**

I mitt första försök till validatorn hade jag ganska mycket logik (if-satser, strängbearbetning mm) i vyfilerna. När jag fick koden att funka tänkte jag att det var dags att omstrukturera ett och annat. Då flyttade jag logiken till kontrollern och sedan vidare till nyskapade klasser inom samma namespace. Nu är både vyerna och kontrollern ganska smala. För ```src/ip``` har jag kodtäckning på 100 %.

**Vilken är din TIL för detta kmom?**

Jag har nu lärt mig mycket om IPv6 och hur sådana mönster kan valideras på bästa sätt. Jag tog fram mitt eget regex-uttryck och pillade en del med valideringen men det kändes som den roligaste delen av kursmomentet.
